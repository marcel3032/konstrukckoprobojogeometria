=====
Úvod
=====

Vašou úlohou v tejto hre bude postaviť robota, ktorý bude súťažiť v 3 disciplínach.
Popíšme teraz presnejšie tieto disciplíny:

.. _discipliny:

Disciplíny
------------

Predpokladáme, že všetky súťaže sa budú konať na dlažbe v spoločenskej,
takže pri výrobe kolies myslite na dostatočnú protišmykovosť.

Prekážková dráha
~~~~~~~~~~~~~~~~~~

V tejto disiplíne má robot za úlohu prejsť cez prekážkovú dráhu od začiatku po koniec.
Dráha sa skladá z 2 častí.
V prvej je trasa označená čiernou páskou/čiernou fixkou na svetlom podklade.
Tento svetlý podklad bude zrejme asi 4cm široká papierová maliarska páska,
tak tomu môžete robota prispôsobiť
Druhá časť je tvorená "bludiskom", ktorého steny sú z kartónu.
Bludisko bude mať pravouhlé steny, ktoré budú približne 20cm vysoké.
Najmenšia vzdialenosť medzi ľubovoľnými stenami bude najmenej 25cm,
takže s tým rátajte pri stavbe robota.

Robotické sumo
~~~~~~~~~~~~~~~~~~

V tejto disciplíne budú roboty proti sebe súťažiť v tzv. robotickom sume,
kde je úlohou vytlačiť ostatných súperov (zvyšných robotov) mimo vyznačeného kruhu.
Robot je vytlačený z kruhu v prípade, že je celý mimo kruhu.
Prosím, snažte sa Vášho robota konštruovať tak, aby vytláčaním ostatných robotov nepoškodil 
(žiadne ostré hrany, ...).

V tejto disciplíne budú súťažiť všetky roboty naraz, zrejme niekoľko kôl po sebe.

Súťaž krásy
~~~~~~~~~~~~~~~~~~

V tejto disciplíne sa bude hodnotiť estetická stránka robota.
Vašou úlohou bude odprezentovať robota, aby vynikla jeho krása
(príklad: chodenie po móle ako modelka, tanečná zostava, ...).
Celé "vystúpenie" by malo trvať maximálne 60s.
